Incipit
Scritto da Polpetta

Era un giorno di festa e i genitori del piccolo [Nik]decisero di trascorrere il pomeriggio nel Luna Park appena fuori dalla città. [Nik]era molto contento e volle provare tutte le attrazioni. Andò sugli autoscontri, le giostre, la casa stregata e il labirinto incantato. Quando la giornata volse al termine ed era quasi ora di tornare a casa i genitori di [Nik]consentirono al figlio un ultimo giro sull’antico carosello posto a centro della maestosa piazza all’ingresso del parco di divertimenti.

Non appena fu in groppa  al cavallo azzurro la giostra cominciò a muoversi. Il cavallo andava su e giù mentre tutto girava intorno. [Nik]era entusiasta e ad ogni giro scorgendo i genitori che lo guardavano non poteva fare a meno di salutarli agitando le mani e questi rispondevano sorridendo al saluto.

Il giro fini e il carosello si arrestò all'improvviso. Ancora con il sorriso stampato sulle labbra, il piccolo [Nik]scese da cavallo e guardandosi intorno si mise a cercare mamma e papà. Girò un paio di volte attorno alla giostra ma dei suoi genitori nessuna traccia. Pian piano il suo sorriso cominciò a trasformarsi in una smorfia di perplessità ed ad un tratto fu colto dal panico.

Era ormai tardi ed il sole stava per toccare le cime dei monti colorando il cielo di un caldo giallo che lentamente sfumava nel rosso. La gente stava andando via e nella piazza ben presto rimase solo il piccolo [Nik]seduto sui gradini della giostra.  Chiamò più volte “mamma e papà” ma per la disperazione riusciva solo ad emettere un filo di voce, provò ancora. In lontananza si udirono i cancelli che venivano serrati e dagli altoparlanti fu annunciato da una voce buffa che il Luna Park era ormai chiuso.

Per [Nik]il tempo sembrò fermarsi ed un silenzio irreale avvolse l’intero piazzale. Le lunghe ombre degli alberi cominciavano a  tingere d’azzurro ogni cosa, segno che il sole stava per tramontare del tutto.  Fu allora che si udì, provenire da un luogo imprecisato, un suono di campanelli a sonagli. [Nik]guardandosi intorno poteva ancora scorgere l’inizio di alcuni vialetti che si addentravano nel parco ed a stento riusciva a leggere le scritte sui cartelli segnaletici che ne indicavano la destinazione.

“Labirinto Incantato”
“La casa degli Spettri” 
“Ruota panoramica”
“I Cancelli del parco”

Non poteva rimanere li! Forse i suoi genitori lo stavano aspettando da qualche parte? Doveva muoversi! Ma dove andare?

------------------------------------------------------------------------------------------
Opzione “Labirinto Incantato”

Il Labirinto incantato
Scritto da Marianna Bernabucci

Decise così di iniziare la sua ricerca partendo dal labirinto incantato, ma poco dopo essersi inoltrato nel labirinto trovò una bambina seduta ai piedi di un albero che piangeva. [Luca] le si avvicinò e le chiese:- Perché piangi? e la bambina rispose:- Piango perché le scarpe che indosso sono troppo pesanti e non riesco a camminare. Allora [Luca] le disse:- Ma perché non te le togli?! così potrai camminare di nuovo. A quel punto la bambina guardò le sue scarpe e smise di piangere, le slacciò e se le tolse. Dopo essersi stropicciata un po' gli occhi si alzò in piedi e prese per mano [Luca] dicendogli: Dobbiamo correre, una medusa gigante ci sta inseguendo e se ci prende ci ucciderà.

A quel punto però era troppo tardi, la medusa gigante li aveva già raggiunti, ma prima che potesse catturarli la bambina prese una sua scarpa e gliela tirò contro. La scarpa colpì la medusa gigante trasformandola in una ciliegia gigante. La bambina si voltò verso [Luca] e gli sorrise, poi lo prese per mano e insieme andarono verso la ciliegia gigante e se la mangiarono.

------------------------------------------------------------------------------------------
Opzione “La casa degli Spettri” 

Il Corvo e il Gatto
Scritto da Simona Priori

Fece qualche passo nella direzione del cartello che indicava "La casa degli spettri", ma fu subito bloccato da un corvo, che sbucò fuori da un intricato groviglio di rami, volando nella sua direzione. L'uccello gracchiò così forte da far sussultare [Nik], passandogli a pochi centimetri dal volto. Il bambino fece un balzo all'indietro, mentre il cuore gli martellava violentemente nel petto per la sorpresa e lo spavento.
Un attimo dopo, udì nuovamente il rumore dei campanelli, questa volta però, lo sentiva molto più distintamente. Si avviò verso "I cancelli del parco", seguendo quel tintinnio, quasi come se quel suono lo avesse ipnotizzato. Il vialetto che stava percorrendo, era illuminato solo dalla luna e le stelle e [Nik] ormai, faticava a non inciampare sui sassi o le radici che sporgevano dal terreno, in quanto non riusciva a vedere bene dove mettere i piedi. Se le lucine delle scarpe che indossava, che una volta si accendevano ad ogni suo passo, fossero state ancora funzionanti, sarebbe stato più facile proseguire, ma purtroppo ormai erano andate. [Nik] sospirò scoraggiato, alzò un braccio verso il viso, per sfregarsi gli occhi umidi di lacrime, sulla manica della maglia. Non voleva scoppiare a piangere, altrimenti a cosa sarebbe servito, guardare tutti quegli episodi di "Naruto" in tv? Se c'era una cosa che gli aveva insegnato il suo eroe ad ogni puntata, era che doveva credere in se stesso e non arrendersi. Doveva trovare assolutamente i suoi genitori.

Il bambino camminava a tentoni nella notte, nonostante ciò, era come se una flebile luce guidasse i suoi passi.
Il suono dei sonagli era ormai cessato, un altro rumore aveva preso il suo posto ora. Infatti [Nik], si accorse che qualcuno, o forse sarebbe stato meglio dire qualcosa, lo stava seguendo. Ancora una volta, il verso acuto di un corvo lo fece sobbalzare. Se ne rendeva conto solo ora, che non era più concentrato a seguire il tintinnio dei campanelli, che quel rumore di ali che sbattevano, passando da un albero all'altro, lo seguivano dall'inizio del suo cammino. Era lo stesso corvo che gli era sfrecciato a pochi centimetri dal viso, ne era sicuro, non sapeva spiegare il perché, ma lo sentiva. Ingoiò un groppo di saliva che gli si era fermato in gola, alzò la testa al cielo per guardare tra le fronde degli alberi, sapeva bene che non avrebbe potuto vederlo, ma il suo sguardo cercò ugualmente quell'essere. Per poco il cuore non gli balzò in gola, quando riuscì a scorgere due puntini rossi tra le fronde dei rami, che sembravano fissarlo...Quegli stessi occhi rossi che poco prima erano sfrecciati davanti al suo volto e a cui, lì per lì, non aveva dato peso. Ora però, gli sembravano davvero minacciosi e inquietanti. Poi ancora i campanelli, il corvo spiccò il volo dal ramo sul quale si trovava, per andare ad appollaiarsi sul cancello di ferro battuto che [Nik], non si era nemmeno accorto di avere davanti. Era grazie agli occhi di quell'uccello che aveva potuto vederlo, riuscivano ad illuminare di una fioca luce rossastra, la zona dove l'animale sostava.

Ad un tratto [Nik] si sentì più sollevato, forse la presenza di quell'essere non era negativa, infondo era grazie a lui se era riuscito ad arrivare, anche se con fatica, fino ai cancelli del parco. Era possibile che gli avesse illuminato la via fin lì, senza che nemmeno se ne rendesse conto? Il bambino si avvicinò al cancello, il suono dei campanelli era vicinissimo, ridusse gli occhi a due fessure, per sforzarsi di vedere meglio quello che c'era dall'altra parte delle sbarre. Un gatto? Era proprio la sagoma di un gatto, quella che scorgeva poco distante da lui?

La figura non si muoveva, rimaneva immobile nel buio come se lo stesse aspettando, [Nik] tentò di aprire il cancello, ma un grosso catenaccio con un pesante lucchetto, lo teneva chiuso. Pensò di provare a scavalcarlo, ma la decorazione a forma di grosse lance appuntite, che ne adornavano tutta la sommità, gli fece cambiare idea rapidamente.

Come avrebbe potuto fare ora, per entrare nel parco?
Il corvo si alzò nuovamente in volo, per poi andarsi a posizionare sul grosso catenaccio del cancello, beccò il lucchetto producendo delle piccole scintille oro. La serratura si aprì all'istante, facendo cadere la grossa catena al suolo. [Nik] rimase meravigliato, ringraziò il corvo, che spiccò nuovamente il volo, per poi posarsi sulla sua spalla. Il bambino non era più spaventato dal grosso volatile, anzi si sentiva più al sicuro, come se avesse un compagno che lo guidasse alla ricerca dei suoi genitori. Fece qualche passo in avanti, superando il cancello, quella sagoma che poco prima aveva intravisto divenne ben chiara, anche grazie agli occhi del suo nuovo amico, che la illuminavano.

Un gatto nero seduto su una roccia, muoveva le sue due code, sulle quali erano legati dei nastri con dei campanelli. [Nik] si stropicciò, poi tornò a mettere a fuoco la vista sulle due code dell'animale. Com'era possibile? Non aveva mai visto gatti così strani e per quello che ne sapeva, se è per questo, nemmeno corvi che aprivano lucchetti col becco. <<Se fossi in te non mi metterei a fare amicizia con certi individui!>>.
Il bambino spalancò la bocca, il gatto aveva parlato e stava indicando col muso, proprio il corvo che se ne stava appollaiato sulla sua spalla. Com'era possibile che parlasse? E poi, cosa intendeva dire con quella frase?

L'uccello gracchiò rumorosamente come per rispondere a tono, all'insinuazione del gatto.
<<Se vuoi trovare i tuoi genitori ti posso aiutare, a patto che ti liberi di quel fastidioso pennuto.>>.
[Nik] non capiva più niente, stavano succedendo delle cose veramente strane, si chiedeva come il gatto sapesse dei suoi genitori e perché odiasse il corvo che lo aveva accompagnato fin lì. Non sapeva se fidarsi e di chi fidarsi, ma doveva prendere una decisione alla svelta...

"Decise di fidarsi del Gatto"
"Decise di non abbandonare il Corvo"

------------------------------------------------------------------------------------------
Opzione “I Cancelli del parco”

I Cancelli del parco
Scritto da Polpetta

Il piccolo [Nik] si fece coraggio e riflettendo sulla sua situazione pensò fosse più logico dirigersi verso i cancelli dove ore prima era entrato con i suoi genitori. Guardò il cartello che ne indicava la direzione e percorrendo una piccola stradina delimitata da basse siepi fu presto all’ingresso del Luna Park.
Superato l’arco di siepi si trovò davanti all’enorme cancello che si stagliava maestoso a poche decine di metri. Il cancello era chiuso ed anche qui il silenzio dominava su ogni cosa. Gli ultimi raggi del sole morente facevano a tratti brillare le sbarre dorate e fu allora che intravide a ridosso del cancello oltre le inferriate due alte sagome avvolte nella penombra.

Dovevano essere i suoi genitori che lo stavano aspettando, pensò [Nik], e col cuore colmo di nuova speranza cominciò a percorrere la distanza che li separava. Prima un passo alla volta, poi sempre più veloce fino a correre a perdifiato. Ma a pochi passi dal cancello si arrestò di colpo e la sorpresa fu eguagliata solo dalla disperazione che giunse l’istante dopo.

Non c’era nessuno e le due ombre non erano altro che le sagome di cartone raffiguranti le mascotte del parco: “Brum” il drago viola e “Nuts” la scimmia inventore.
Adesso ricordava di averle già viste quando era arrivato nel pomeriggio e di aver chiesto cosa vi fosse scritto nei fumetti sopra le loro teste. Suo padre gli aveva detto che Brum stava dicendo “Ciao, benvenuto nel mio regno. Io sono Brum, il drago multicolore” mentre Nuts rispondeva “Ti aspetto nel mio laboratorio per mostrarti le mie ultime invenzioni. Ricorda che la parola d’ordine per entrare è INDOVINELLO”.
[Nik] guardò nuovamente le sagome e con la poca luce che rimaneva cercò di leggere i fumetti ma c’era qualcosa di strano. Le scritte erano cambiate. Ci volle un po’ per interpretare le lettere ma alla fine riuscì a leggerle.

Adesso Nuts stava dicendo “Ho perso le rotelle, mi aiuteresti a ritrovarle”, mentre Brum il cui colore era mutato da viola in rosso, diceva “Non avere paura”.
Senza un’apparente motivazione [Nik] si accorse di essersi tranquillizzato e adesso sentiva di poter affrontare questa assurda situazione con animo più sereno. 
Controllò il cancello provando a spingerlo e tirarlo ma questo era saldamente chiuso, inoltre a causa dell’eccessiva altezza e degli spuntoni che lo sovrastavano era impossibile scavalcarlo. Decise allora di tornare sui suoi passi per cercare qualcosa o qualcuno che avrebbe potuto aiutarlo.
Superato l’arco di siepi dal quale cominciava il vialetto [Nik] si accorse che tra la ghiaia risplendeva qualcosa di metallico. Si chinò per raccoglierlo scoprendo che si trattava di una piccola ruota dentata. La ripulì e la mise in tasca poi con passo sicuro tornò al grande piazzale dove tutto era cominciato.
Dopo alcuni istanti di oscurità una nuova luce cominciava a rischiarare il paesaggio. Il cielo si era fatto blu scuro ma una grande luna piena brillava silenziosa.
Si guardò intorno ma tutto era come l’aveva lasciato. Percorse allora l’intero perimetro della piazza tenendosi alla sinistra del carosello. Tutti gli edifici erano chiusi e le luci spente eccetto una piccola lampadina sulla porta del Saloon.  Si poteva leggere l’insegna: “SALOON” che ondeggiando cigolava seppur non ci fosse un fiato di vento.

La robusta porta era chiusa ma da dentro si udivano alcuni suoni smorzati.
[Nik] rifletté sul da farsi. Poteva:

“Bussare alla porta del Saloon”
"Aspettare che facesse giorno"
“Tornare ai cartelli”
"Dirigersi verso la Ruota panoramica”

------------------------------------------------------------------------------------------

------------------------------------------------------------------------------------------
Opzione “Bussare alla porta del Saloon”

Il Saloon
Scritto da Maluan Luigi

... bussare alla porta del saloon, quella sembrò a [Nik] la cosa più sensata da fare ... tra mille esitazioni e pensieri angoscianti si avvicinò passo dopo passo alla sinistra costruzione che ospitava il vecchio e decadente saloon. La lampadina, probabilmente a causa dell'altalenante tensione, continuava ad accendersi ad intermittenza come la lucina impazzita di un albero di Natale, mentre piccoli insetti si dissolvevano al calore della luce emettendo inquietanti rumori gracchianti. Le vetrate semirotte lasciavano intravedere, all'interno del saloon, tremolanti figure che nel loro lento movimento, proiettavano lugubri ombre sulle pareti. [Nik] si soffermò a pochi metri dal grosso portone per tentare di raccogliere l'ultimo barlume di coraggio, avrebbe voluto fuggire via da quel luna park che col passare delle ore aveva perso la sua connotazione di luogo di divertimento e cominciava ad assumere sempre più le fattezze di un incubo ... per un attimo il pensiero si diffuse nella mente di [Nik] infondendogli calore e speranza ... si, forse si trattava solo di un brutto sogno e presto si sarebbe svegliato nel lettino circondato dai suoi peluche, realizzò tra se sollevato, ma lo stridente cigolio del robusto portone, che una mano invisibile aveva spalancato completamente innanzi a lui come per obbligarlo ad entrare, lo riportò mestamente alla realtà.

La musica del pianoforte, non più prigioniera del luogo, aveva cominciato a diffondersi, per nulla rassicurante, per le strade deserte e oramai semibuie del Luna Park moltiplicandosi in mille echi che si disperdevano sino a scomparire tra le innumerevoli attrazioni. [Nik] avanzò verso l'ingresso, il desiderio di ritrovare i suoi genitori era superiore alla paura che quel luogo surreale gli trasmetteva. Varcata la soglia del saloon la musica cessò improvvisamente e [Nik] rimase avvolto da un silenzio angosciante in compagnia del rumore assordante del suo cuore che aveva preso a battere all'impazzata. L'ampio locale si mostrò deserto, come se gli avventori si fossero improvvisamente dileguati nel momento in cui [Nik] aveva "contaminato" il luogo con la sua vitale presenza. Sui tavoli rotondi, tra carte da poker sparpagliate ovunque e bicchierini di whisky mezzi pieni, erano visibili posacenere contenenti sigari fumanti, mentre, una bottiglia, caduta sul bancone, rotolava ancora in semicerchio versando ovunque un liquido denso e di colore grigiastro. [Nik] si guardò attorno alla ricerca di una presenza, qualunque cosa lo avrebbe rassicurato più di quel luogo buio e deserto.

All'improvviso, proprio nell'angolo più lontano, oltre il pianoforte, illuminato dalla tenue lucina di una lampada ad olio, [Nik] scorse un uomo, talmente immobile che il ragazzino pensò si trattasse di un pupazzo, una sorta di manichino vestito da cowboy forse messo lì come attrazione per i visitatori; la figura però si mosse facendo sussultare [Nik] che con un istintivo balzo all'indietro si rannicchiò dietro a una panca. Il ragazzino non poteva vedere il viso dell'uomo che, a causa di strani giochi di luci e ombre era avvolto completamente nel buio, ma poteva percepire il suo sguardo. Con la mano destra il personaggio sistemò la falda del tradizionale cappello da cowboy, mentre con la sinistra fece cenno a [Nik] di avvicinarsi.

Il piccolo esitante venne fuori da suo nascondiglio e avanzò verso la figura ancora avvolta nella penombra, adesso era abbastanza vicino da poter notare una stella da sceriffo color argento e più in basso un cinturone dal quale pendevano due grosse pistole nere, come quelle che si vedevano in TV nei film western. La stella rassicurò [Nik] che subito pensò che un tutore della legge, seppur d'altri tempi, avrebbe potuto sicuramente aiutarlo a trovare i suoi genitori. [Nik] giunse quindi a pochi passi dall'uomo e questi si voltò nuovamente poggiando i gomiti sul tavolo e dando le spalle al ragazzino ancora incredulo. "Sceriffo" – esclamò con un filo di voce – "può aiutarmi a ritrovare la mia mamma e il mio papà?" - "e perché dovrei" – rispose con voce matura il cowboy ... - preso alla sprovvista per quell'insolita risposta [Nik] ribatté: "ma lei è lo sceriffo, una specie di poliziotto, rappresenta la legge, il suo compito è quello di aiutare la gente" – "ma non quello di aiutare i ragazzini capricciosi, in fondo, non era quello che volevi?!" - rispose lo sceriffo con estrema calma – "non era quello che desideravi? Voi ragazzini insofferenti vi lamentate sempre perché le cose non vanno come vorreste e quando i vostri desideri si avverano non siete ancora contenenti??" - Le parole dell'uomo raggiunsero e travolsero [Nik] che pian piano aveva cominciato a realizzare il loro inquietante significato.

La scuola, la nascita della piccola sorellina che aveva assorbito per se tutto l'affetto dei suoi genitori avevano messo a dura prova il piccolo [Nik] a cui era stato improvvisamente chiesto di crescere in fretta. Più delle volte, in momenti di sconforto, di rabbia, aveva pregato, sperato che una buona fatina portasse via i suoi genitori che in quel momento particolare della sua vita rappresentava la causa del suo malessere. "Non può essere vero" – urlò [Nik] all'indirizzo dello Sceriffo – "ero solo arrabbiato!! Sono solo un bambino!!" – insistette disperato tentando di attirare l'attenzione della figura che lentamente stava scomparendo all'interno di una nebbiolina che da qualche attimo si era improvvisamente materializzata – "aiutami ti prego" – implorò [Nik] in lacrime – per una attimo lo sceriffo si voltò verso di lui fissandolo dall'oscurità – "cerca la fatina, la stessa che hai pregato di far scomparire i tuoi cari ... cercala e pregala di annullare l'incantesimo" - sussurrò l'uomo – "la fatina? Dove posso trovarla??" - chiese [Nik] disperato – "dove vivono le fatine! Nei castelli ovviamente!" - concluse lo sceriffo prima di sparire nella nebbia. Provato per quella rivelazione [Nik] iniziò a sentirsi mancare, tutto il luogo cominciò a ruotarli attorno sino a quanto non crollò per terra privo di sensi. Forse rimase senza coscienza per qualche minuto o forse per ore o giorni ma al suo risveglio [Nik] si ritrovò nella piazza centrale del Luna Park che adesso appariva deserto e silenzioso come non mai. Il suo primo pensiero fu al saloon e alle parole dello sceriffo: doveva trovare la fatina e liberare i suoi genitori ...

------------------------------------------------------------------------------------------